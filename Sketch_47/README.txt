Sketch 47

Gli elementi su cui si focalizza lo sketch seguente sono dei triangoli irregolari, che vanno a delineare una forma quadrata. Compiono tutti delle rotazioni ed un movimento ondulatorio, oltre a traslare a fasce da destra verso sinistra. Le fasce che sembrano scorrere lungo il quadrato di base sono alternate a zone nere, che ricordano l'ombra di oggetti in transito sopra la figura. Se si preme il pulsante sinistro del mouse i triangoli aumentano la propria dimensione e diventano regolari, accentuando quindi il movimento ondulatorio. Se invece viene premuto un tasto qualsiasi della tastiera i triangoli si allungano e si contraggono dando quasi l'idea di minerali appuntiti che brillano riflettendo luce.

Link riferimento originale: https://openprocessing.org/sketch/202620

Autore: Michael Pinn