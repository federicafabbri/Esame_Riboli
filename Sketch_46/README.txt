Sketch 46

In questo sketch sono state effettuate diverse trasformazioni, partendo da un quadrato composto a sua volta da altri quadrati più piccoli, che compiono rotazioni e traslazioni in loop. Queste azioni garantiscono sinuosità al moto degli elementi, che sembrano spinti da una marea o ricordare un telo mosso dal vento. Le medesime trasformazioni sono applicate anche a delle linee composte da piccoli segmenti, che si intersecano con il quadrato iniziale andando a formare dei filamenti. Se viene premuto il tasto sinistro del mouse tutti gli elementi impazziscono e si ammassano in una forma circolare con un moto frenetico completamente diverso dal precedente, come se ci trovassimo di fronte ad una particella carica di energia.

Link riferimento originale: https://openprocessing.org/sketch/157801

Autore: Michael Pinn