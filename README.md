# Esame_Riboli
60 Processing sketches made for the Multimedia Applications exam at ISIA Faenza

Questo repository è stato creato in occasione dell’esame del corso di “Applicazioni multimediali” tenuto dal Prof. Davide Riboli all’ISIA di Faenza, dagli studenti Federica Fabbri e Stefano Macalli. Sono presenti 60 sketch, in formato .pde, realizzati con il software Processing, che affrontano tre tematiche principali: il mondo delle geometrie e delle composizioni astratte, la tipografia, e la rielaborazione delle immagini. Gli sketch, però, non sono suddivisi per argomento, ma si presentano misti: questo modo di procedere è stato scelto sulla base della nostra esperienza progettuale, dato che spesso ci si ritrova a dover essere flessibili, passando in poco tempo da un tema all’altro, da uno stile ad uno molto diverso, perciò abbiamo portato avanti la sperimentazione con libertà, pur rimanendo all’interno dei tre “confini” concordati. 

Gli sketch che si trovano all’interno di questo repository presentano sempre dei codici anche provenienti da terze parti citate tramite autore e link originario nei relativi file README, presenti nelle singole cartelle, e che provengono principalmente da tre siti: GitHub, Openprocessing e YouTube. 

Oltre alle tre tematiche inizialmente presentate, un altro punto su cui si focalizzano molti sketch è quello dell’interazione con l’utente: in tanti, infatti, è necessario muovere il puntatore del mouse sulla finestra, oppure cliccare, o digitare vari pulsanti della tastiera per far accadere qualcosa o per determinare la modifica di diversi parametri e, di conseguenza, del risultato di ciò che viene visualizzato. Caratteristica ricorrente è anche la presenza dell’associazione, tra lo sketch che ci siamo proposti di fare ed un riferimento all’immaginario collettivo: diversi lavori, infatti, come spiegato nei singoli file di testo, ricordano, rappresentano o evocano qualcosa, in modo da catturare di più l’interesse dell’utente a cui vengono in mente dei collegamenti a ciò che già visivamente conosce. 
