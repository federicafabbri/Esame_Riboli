Sketch 56

Questo sketch, basandosi unicamente su tre unità di base, ossia la linea, il quadrato e l’ellisse, è in grado di ricreare una luminosa atmosfera che richiama l’immaginario cosmico e notturno. Le linee, a cui sono vincolati piccoli quadrati, si dispongono, ruotando e sovrapponendosi, nei quattro angoli della finestra, delimitando un perimetro circolare. All’interno di quest’ultimo compaiono piccoli punti che inizialmente paiono stelle, dopodiché, moltiplicandosi, delimitano anch’esse un ulteriore perimetro circolare. Si crea, inoltre, un cerchio intermedio, su cui sono disposti un numero maggiore di ellissi, generando un effetto tridimensionale: sembra infatti, che ci si trovi davanti ad un oblò, attraverso cui osservare. L’animazione prosegue aumentando sempre di più il numero di elementi, arrivando fino a dare una sensazione di neve sulla superficie.

Link riferimento originale: https://openprocessing.org/sketch/194502

Autore: Robert D’Arcy